# Polityka prywatności serwisu sio2.staszic.waw.pl
 
## 1. Kto jest administratorem Twoich danych osobowych i jak możesz się z nim skontaktować?
 
Administratorem Twoich danych osobowych jest fundacja *Informatyka na Start* z siedzibą w Piastowie przy ulicy Staszica 2.

Jeśli masz pytania dotyczące przetwarzania Twoich danych osobowych oraz przysługujących Ci praw, skontaktuj się z nami:

* albo pocztą elektroniczną na adres: kontakt@informatykanastart.org.pl
* albo w formie pisemnej na adres: Informatyka na start, ulica Staszica 2, 05-800 Piastów 

## 2. Przetwarzanie danych zgodnie z przepisami

W związku z prowadzonym serwisem zbieramy i przetwarzamy dane osobowe zgodnie z właściwymi przepisami prawa, w tym w szczególności z RODO i przewidzianymi w nich zasadami przetwarzania danych.
 
Zapewniamy przejrzystość przetwarzania danych osobowych. Dbamy o to, by dane były zbierane tylko w zakresie niezbędnym do realizacji wskazanego celu i przetwarzane tylko przez okres, w jakim jest to niezbędne.
 
Przetwarzając dane osobowe, zapewniamy ich bezpieczeństwo i poufność oraz dostęp do informacji o przetwarzaniu osobom, których dane dotyczą. Gdyby, pomimo stosowanych środków bezpieczeństwa, doszło do naruszenia ochrony danych osobowych (np. „wycieku” danych lub ich utraty), poinformujemy o takim zdarzeniu osoby, których dane dotyczą, w sposób zgodny z przepisami. 
 
## 3. W jakich celach, na jakiej podstawie prawnej, w jaki sposób i przez jaki czas przetwarzamy Twoje dane?
 
Przetwarzamy twoje dane osobowe w celu organizacji konkursów programistycznych w serwisie sio2.staszic.waw.pl.

W szczególności przetwarzanie danych osobowych jest niezbędne, aby serwis sio2.staszic.waw.pl mógł pamiętać historię zgłoszonych przez Ciebie rozwiązań i wyników, jakie uzyskałeś(aś) w konkursach.

To Ty decydujesz, do których konkursów chcesz przystąpić. W ramach danego konkursu inni uczestnicy widzą jedynie sumaryczne wyniki nadesłanych przez Ciebie rozwiązań (przypisane do Ciebie za pomocą loginu lub imienia i nazwiska, zależnie od tego jaką opcję wybrałeś przystępując do konkursu) oraz zadane przez Ciebie pytania. Administrator konkursu widzi dotakowo treść nadesłanych przez Ciebie rozwiązań oraz ich wyniki cząstkowe, ma też możliwość wglądu w Twoje imię, nazwisko oraz adres email, na wypadek gdyby potrzebował się z Tobą skontaktować.

Tylko administratorzy całego serwisu zajmujący się jego konserwacją mają dostęp do kompletu Twoich danych osobowych gromadzonych w serwisie, ale zakres przetwarzania przez nich Twoich danych obejmuje jedynie zapewnienie, że Twoje dane są bezpieczne (archiwizację i ew. przywracanie) oraz realizację wymienionych w pkt 4 poniżej przysługujących Ci praw (np. wykonanie eksportu Twoich danych osobowych czy usunięcie Twoich danych osobowych z kopii bezpieczeństwa po usunięciu przez Ciebie konta w serwisie).

Twoje dane osobowe mogą być również przetwarzane w celu dochodzenia lub obrony roszczeń związanych z twoim korzystaniem z serwisu sio2.staszic.waw.pl na podstawie art. 6 ust. 1 lit. f. RODO, co stanowi prawnie uzasadniony interes Administratora twoich danych.

Podanie przez Ciebie Twoich danych osobowych jest dobrowolne. Konsekwencją niepodania danych osobowych będzie niemożliwość zarejestrowania się jako użytkownik serwisu sio2.staszic.waw.pl. 

Odbiorcą Twoich danych osobowych będą osoby upoważnione przez Administratora do przetwarzania danych osobowych w ramach wykonywania swoich obowiązków służbowych oraz podmioty, którym Administrator zleca wykonywanie czynności, z którymi wiąże się konieczność przetwarzania danych. W szczególności podmioty świadczące na naszą rzecz usługi administrowanie systemem informatycznym i dostawców narzędzi elektronicznych służących do przechowywania danych.

Twoje dane osobowe będą przechowywane do czasu usunięcia przez Ciebie konta z serwisu, a po jego upływie przez okres przedawnienia ewentualnych roszczeń oraz w zakresie wymaganym przez przepisy prawa powszechnie obowiązującego.

Twoje dane osobowe nie będą przetwarzane w sposób zautomatyzowany oraz nie będą poddawane profilowaniu. 

Twoje dane osobowe nie będą przekazywane poza Europejski Obszar Gospodarczy ani organizacji międzynarodowej. 
 
## 4. Jakie są Twoje prawa w związku z przetwarzaniem przez nas Twoich danych osobowych?

Masz prawo żądania:

* **dostępu do treści Twoich danych** – na tej podstawie osobie zgłaszającej żądanie przekazujemy informację o przetwarzaniu danych, w tym przede wszystkim o celach i podstawach prawnych przetwarzania, zakresie posiadanych danych, podmiotach, którym są ujawniane, i planowanym terminie usunięcia danych;
* **uzyskania kopii Twoich danych** – na tej podstawie przekazujemy kopię przetwarzanych danych dotyczących osoby zgłaszającej żądanie;
* **sprostowania Twoich danych** – jesteśmy zobowiązani usuwać ewentualne niezgodności lub błędy przetwarzanych danych osobowych dotyczących osoby zgłaszającej żądanie;
* **usunięcia Twoich danych**, jeżeli:
    * wycofasz swoją zgodę na ich przetwarzanie,
    * Twoje dane osobowe przestaną być niezbędne do celów, w których zostały zebrane lub w inny sposób przetwarzane,
    * twoje dane osobowe są przetwarzane niezgodnie z prawem;
* **ograniczenia przetwarzania Twoich danych** – w razie zgłoszenia takiego żądania zaprzestajemy wykonywania operacji na danych osobowych – z wyjątkiem operacji, na które wyraziła zgodę osoba, której dane dotyczą – oraz ich przechowywania, zgodnie z przyjętymi zasadami retencji lub dopóki nie ustaną przyczyny ograniczenia przetwarzania danych (np. zostanie wydana decyzja organu nadzorczego zezwalająca na dalsze przetwarzanie danych);
* **przeniesienia Twoich danych** – na tej podstawie – w zakresie, w jakim dane są przetwarzane w związku z zawartą umową lub wyrażoną zgodą – wydajemy dane dostarczone przez osobę, której one dotyczą, w formacie pozwalającym na ich odczyt przez komputer. Możliwe jest także żądanie przesłania tych danych innemu podmiotowi – jednak pod warunkiem, że istnieją w tym zakresie techniczne możliwości zarówno po naszej stronie, jak również tego innego podmiotu;
* **wniesienia sprzeciwu wobec innych celów przetwarzania umowy** – w każdym momencie możesz sprzeciwić się przetwarzaniu danych osobowych, które odbywa się na podstawie uzasadnionego interesu; sprzeciw w tym zakresie powinien zawierać uzasadnienie;
* **cofnięcia zgody** na przetwarzanie w dowolnym momencie, o ile następuje ono na podstawie Twojej zgody. Cofnięcie zgody nie wpływa na przetwarzanie Twoich danych dokonywane przez nas przed jej cofnięciem. 
 
Przysługuje Ci również **prawo wniesienia skargi** do Prezesa Urzędu Ochrony Danych Osobowych (ul. Stawki 2, 00-193 Warszawa) lub innego właściwego organu nadzorczego, gdy uznasz, że przetwarzanie Twoich danych osobowych narusza przepisy obowiązującego prawa.

