# Polityka prywatności serwisu sio2.staszic.waw.pl
 
## 1. Kto jest administratorem Twoich danych osobowych i jak możesz się z nim skontaktować?
 
Administratorem Twoich danych osobowych jest fundacja *Informatyka na Start* z siedzibą w Piastowie przy ulicy Staszica 2.

Jeśli masz pytania dotyczące przetwarzania Twoich danych osobowych oraz przysługujących Ci praw, skontaktuj się z nami:

* albo pocztą elektroniczną na adres: kontakt@informatykanastart.org.pl
* albo w formie pisemnej na adres: Informatyka na start, ulica Staszica 2, 05-800 Piastów 

## 2. Przetwarzanie danych zgodnie z przepisami

W związku z prowadzonym serwisem zbieramy i przetwarzamy dane osobowe zgodnie z właściwymi przepisami prawa, w tym w szczególności z RODO i przewidzianymi w nich zasadami przetwarzania danych.
 
Zapewniamy przejrzystość przetwarzania danych osobowych. Dbamy o to, by dane były zbierane tylko w zakresie niezbędnym do realizacji wskazanego celu i przetwarzane tylko przez okres, w jakim jest to niezbędne.
 
Przetwarzając dane osobowe, zapewniamy ich bezpieczeństwo i poufność oraz dostęp do informacji o przetwarzaniu osobom, których dane dotyczą. Gdyby, pomimo stosowanych środków bezpieczeństwa, doszło do naruszenia ochrony danych osobowych (np. „wycieku” danych lub ich utraty), poinformujemy o takim zdarzeniu osoby, których dane dotyczą, w sposób zgodny z przepisami. 
 
## 3. W jakich celach, na jakiej podstawie prawnej, w jaki sposób i przez jaki czas przetwarzamy Twoje dane?

**Cel**
 
Przetwarzamy twoje dane osobowe w celu organizacji konkursów programistycznych w serwisie sio2.staszic.waw.pl.

W szczególności przetwarzanie danych osobowych jest niezbędne, aby serwis sio2.staszic.waw.pl mógł pamiętać historię zgłoszonych przez Ciebie rozwiązań i wyników, jakie uzyskałeś(aś) w konkursach.

Twoje dane osobowe mogą być również przetwarzane w celu dochodzenia lub obrony roszczeń związanych z twoim korzystaniem z serwisu sio2.staszic.waw.pl na podstawie art. 6 ust. 1 lit. f. RODO, co stanowi prawnie uzasadniony interes Administratora twoich danych.

**Podstawa prawna**

Podanie przez Ciebie Twoich danych osobowych jest dobrowolne. Konsekwencją niepodania danych osobowych będzie niemożliwość zarejestrowania się jako użytkownik serwisu sio2.staszic.waw.pl. 

**Sposób**

Odbiorcą Twoich danych osobowych będą osoby upoważnione przez Administratora do przetwarzania danych osobowych w ramach wykonywania swoich obowiązków służbowych oraz podmioty, którym Administrator zleca wykonywanie czynności, z którymi wiąże się konieczność przetwarzania danych. W szczególności są to podmioty świadczące na naszą rzecz usługi administrowanie systemem informatycznym i dostawców narzędzi elektronicznych służących do przechowywania danych.

Twoje dane osobowe nie będą przetwarzane w sposób zautomatyzowany oraz nie będą poddawane profilowaniu. 

Twoje dane osobowe nie będą przekazywane poza Europejski Obszar Gospodarczy ani organizacji międzynarodowej. 

Twoje dane widoczne są dla innych użytkowników serwisu w następującym zakresie:

* Jeśli jesteś programistą (patrz definicje w [regulaminie](/docs/regulamin)):
    * Pozostali programiści w konkursie, do którego przystąpiłeś, widzą jedynie wyniki nadesłanych przez Ciebie rozwiązań (wyświetlane na stronie *rankingi* danego konkursu). Zależnie od Twojej decyzji (przycisk *ustawienia prywatności* na stronie *rankingi*) w rankingu podawany jest albo Twój login albo imię i nazwisko. Możesz również zdecydować, czy w rankingu podawany będzie jedynie sumaryczny wynik każdego z Twoich rozwiązań, czy także wyniki cząstkowe za poszczególne testy.
    * Administratorzy konkursu, do którego przystąpiłeś, widzą Twój login, imię, nazwisko, email oraz wszystkie rozwiązania, które wysłałeś w danym kokursie wraz z ich wynikami. Widzą oni również zadane przez Ciebie w danym konkursie pytania.
    * To Ty decydujesz, do których konkursów przystąpisz, a programiści i administratorzy danego konkursu widzą opisane wyżej dane dopiero po tym, jak do danego konkursu przystąpisz (i tylko w ramach tego jednego konkursu).
* Jeśli jesteś administratorem konkursu (patrz definicje w [regulaminie](/docs/regulamin)) Twoje imię i nazwisko widoczne jest przy wszystkich ogłoszeniach i odpowiedziach na pytania, które publikujesz.
* Administratorzy całego serwisu mają dostęp do wszysktich danych przechowywanych w serwisie, ale przetwarzają je tylko w celu zapewnienia poprawnego działania serwisu od strony technicznej (przeprowadzania archiwizacji/przywracania danych, rozwiązywanie problemów technicznych zgłoszonych przez użytkowników).

**Czas**
 
Twoje dane osobowe będą przechowywane do czasu usunięcia przez Ciebie konta z serwisu, a po jego upływie przez okres przedawnienia ewentualnych roszczeń oraz w zakresie wymaganym przez przepisy prawa powszechnie obowiązującego.

## 4. Jakie są Twoje prawa w związku z przetwarzaniem przez nas Twoich danych osobowych?

Masz prawo żądania:

* **dostępu do treści Twoich danych** – na tej podstawie osobie zgłaszającej żądanie przekazujemy informację o przetwarzaniu danych, w tym przede wszystkim o celach i podstawach prawnych przetwarzania, zakresie posiadanych danych, podmiotach, którym są ujawniane, i planowanym terminie usunięcia danych;
* **uzyskania kopii Twoich danych** – na tej podstawie przekazujemy kopię przetwarzanych danych dotyczących osoby zgłaszającej żądanie;
* **sprostowania Twoich danych** – jesteśmy zobowiązani usuwać ewentualne niezgodności lub błędy przetwarzanych danych osobowych dotyczących osoby zgłaszającej żądanie;
* **usunięcia Twoich danych**, jeżeli:
    * wycofasz swoją zgodę na ich przetwarzanie,
    * Twoje dane osobowe przestaną być niezbędne do celów, w których zostały zebrane lub w inny sposób przetwarzane,
    * twoje dane osobowe są przetwarzane niezgodnie z prawem;
* **ograniczenia przetwarzania Twoich danych** – w razie zgłoszenia takiego żądania zaprzestajemy wykonywania operacji na danych osobowych – z wyjątkiem operacji, na które wyraziła zgodę osoba, której dane dotyczą – oraz ich przechowywania, zgodnie z przyjętymi zasadami retencji lub dopóki nie ustaną przyczyny ograniczenia przetwarzania danych (np. zostanie wydana decyzja organu nadzorczego zezwalająca na dalsze przetwarzanie danych);
* **przeniesienia Twoich danych** – na tej podstawie – w zakresie, w jakim dane są przetwarzane w związku z zawartą umową lub wyrażoną zgodą – wydajemy dane dostarczone przez osobę, której one dotyczą, w formacie pozwalającym na ich odczyt przez komputer. Możliwe jest także żądanie przesłania tych danych innemu podmiotowi – jednak pod warunkiem, że istnieją w tym zakresie techniczne możliwości zarówno po naszej stronie, jak również tego innego podmiotu;
* **wniesienia sprzeciwu wobec innych celów przetwarzania umowy** – w każdym momencie możesz sprzeciwić się przetwarzaniu danych osobowych, które odbywa się na podstawie uzasadnionego interesu; sprzeciw w tym zakresie powinien zawierać uzasadnienie;
* **cofnięcia zgody** na przetwarzanie w dowolnym momencie, o ile następuje ono na podstawie Twojej zgody. Cofnięcie zgody nie wpływa na przetwarzanie Twoich danych dokonywane przez nas przed jej cofnięciem. 
 
Przysługuje Ci również **prawo wniesienia skargi** do Prezesa Urzędu Ochrony Danych Osobowych (ul. Stawki 2, 00-193 Warszawa) lub innego właściwego organu nadzorczego, gdy uznasz, że przetwarzanie Twoich danych osobowych narusza przepisy obowiązującego prawa.

