# Regulamin serwisu sio2.staszic.waw.pl

## §1 Postanowienia ogólne

1. Niniejszy Regulamin reguluje świadczenie usług drogą elektroniczną w ramach *Serwisu* sio2.staszic.waw.pl oraz warunki korzystania z usługi świadczonej przez *Operatora* i wynikające z *Umowy* pomiędzy *Użytkownikiem* a *Operatorem*.
2. Przed skorzystaniem z usługi *Użytkownik* zobowiązany jest do zapoznania się z niniejszym Regulaminem.
3. Użytkownik zobowiązany jest do przestrzegania niniejszego Regulaminu od momentu rozpoczęcia korzystania z usługi.
4. *Serwis* sio2.staszic.waw.pl służy organizacji konkursów programistycznych i algorytmicznych. Udział w konkursach daje *Użytkownikom-Programistom* możliwość doskonalenia swoich umiejętności programistycznych i algorytmicznych. Z kolei *Użytkownikom-Administratorom Konkursów* *Serwis* może służyć pomocą przy organizowaniu nauczania czy popularyzowaniu programowania i algorytmiki.
5. Wymienione wyżej przykłady nie wyczerpują możliwych zastosowań *Serwisu*. *Serwis* wykorzystywany może być w każdy sposób, który nie narusza zasad niniejszego Regulaminu.

## §2 Definicje

1. *Operator* – fundacja *Informatyka na start*, ul. Stanisława Staszica 22, 05-820 Piastow, zarejestrowana pod numerrem KRS 0000725160, NIP 5342581971, REGON 369805462.
2. *Użytkownik* – osoba fizyczna posiadająca pełną lub ograniczoną zdolność do czynności prawnych, która korzysta z usług świadczonych przez *Operatora* za pośrednictwem *Serwisu* na podstawie niniejszego Regulaminu. *Użytkownik* identyfikowany jest w *Serwisie* za pomocą *Loginu* nadawanego w procesie *Rejestracji*.
3. *Programista* – *Użytkownik* *Serwisu* upoważniony przez *Operatora* do brania udziału w *Konkursach*. Uprawnienie to jest automatycznie nadawane w momencie *Aktywacji Konta*.
4. *Administrator Konkursów* – *Użytkownik* *Serwisu* upoważniony przez *Operatora* do tworzenia i administrowania *Konkursami*. *Administrator Konkursów* administruje jedynie *Konkursami*, które sam stworzył oraz takimi, w których uprawnienia administratora zostały mu nadane przez *Operatora*.
5. *Zadanie* – zadanie programistyczne/algorytmiczne dodane do Serwisu przez *Administratora Konkursów*. Zadania grupowane są w *Konkursy* przez *Adminstratorów Konkursów*, a następnie rozwiązywane przez *Programistów*.
6. *Konkurs* – zestaw zadań ułożony przez *Adminstratora Konkursów*, przeznaczony do rozwiązania przez *Programistów*. W ramach *Konkursu* prowadzony jest *Ranking* przesłanych przez *Programistów* rozwiązań.
7. *Serwis* – serwis internetowy dostępny pod adresem https://sio2.staszic.waw.pl. 
8. *Rejestracja* – jednorazowa czynność polegająca na wypełnieniu przez *Użytkownika* formularza rejestracji i utworzenia konta w *Serwisie*.
9. *Aktywacja Konta* – czynność wykonywana przez *Użytkownika* po *Rejestracji*, polegająca na skorzystaniu z linku aktywacyjnego przesłanego przez *Operatora* na adres e-mail *Użytkownika*. Korzystanie z wszelkich funkcjonalności *Serwisu* poza *Rejestracją* i *Aktywacją Konta* możliwe jest dopiero po *Aktywacji Konta*.
10. *Konto Użytkownika* - wszelkie dane *Użytkownika* przetwarzane w *Serwisie* z wyłączeniem dodanych przez niego do *Serwisu* *Zadań* i stworzonych przez niego w *Serwisie* *Konkursów*.
11. *Umowa* – umowa pomiędzy *Użytkownikiem* a *Operatorem* o świadczenie Usług drogą elektroniczną zawierana w momencie *Rejestracji* i akceptacji Regulaminu przez *Użytkownika*.
12. *Login* - unikalny identyfikator *Użytkownika* w *Serwisie*. *Login* tworzony jest w procesie *Rejestracji*.
13. *Ranking* - ranking rozwiązań nadesłanych w danym *Konkursie*. *Ranking* widoczny jest jedynie dla *Programistów* i *Administratorów Konkursu* danego *Konkursu*.

## §3 Warunki świadczenia Usługi

1. Na podstawie niniejszego Regulaminu *Operator* prowadzi *Serwis* w celu świadczenia usługi.
2. W ramach *Serwisu* *Operator* może udostępniać *Użytkownikom* następujące funkcjonalności:
    a. *Programista* - możliwość nadsyłania rozwiązań *Zadań* w ramach *Konkursów* i zadawania pytań *Administratorom Konkursów*,
    b. *Administrator Konkursu* - możliwość tworzenia *Konkursów* i administrowania nimi (w tym, dodawania *Zadań*, odpowiadania na pytania *Programistów*, publikacji ogłoszeń).
3. Każdy *Użytkownik* będący *Programistą* może korzystać z *Serwisu* bez żadnych ograniczeń, z zastrzeżeniem postanowień niniejszego Regulaminu.
4. *Użytkownik*, który chciałby uzyskać uprawnienia *Administratora Konkursów*, powinien skontaktować się mailowo z *Operatorem* po *Aktywacji Konta*. Uprawnienie to jest przyznawane według uznania *Operatora* i nie podlega reklamacjom.
5. *Operator* zezwala *Administratorom Konkursów* na tworzenie nieograniczonej liczby *Konkursów* i dodawanie nieograniczonej liczby *Zadań* w ramach *Serwisu*.
6. *Operator* zastrzega sobie prawo do weryfikacji treści *Zadań* dodanych przez *Adminstratorów Konkursów* do *Serwisu*.
7. *Operator* zastrzega sobie prawo do weryfikacji *Konkursów* stworzonych przez *Administratorów Konkursów* w *Serwisie*.
8. Korzystanie z *Serwisu* przez *Użytkowników* jest bezpłatne.
9. *Operator* ma prawo powierzyć prowadzenie *Serwisu* podmiotowi trzeciemu, na co *Użytkownik* wyraża zgodę akceptując niniejszy Regulamin.
10. Aby móc korzystać z *Serwisu*, *Użytkownik* powinien spełniać następujące wymagania:
    a. mieć dostęp do internetu,
    b. mieć na swoim urządzeniu zainstalowaną przeglądarkę internetową w najbardziej aktualnej wersji (Google Chrome, Mozilla Firefox, Safari lub Opera).
11. *Operator* zastrzega sobie prawo do modyfikacji środków technicznych służących do realizacji *Usługi*.
12. Korzystanie z *Serwisu* przez *Użytkowników* może odbywać się na ich żądanie, za pośrednictwem przeglądarki internetowej i po zalogowaniu się.

## §4 Rejestracja

1. Korzystanie z *Serwisu* jest możliwe wyłącznie po akceptacji niniejszego Regulaminu, *Rejestracji* oraz *Aktywacji Konta*.
2. Dokonując *Rejestracji* i *Aktywacji Konta* *Użytkownik* wyraża zgodę na rozpoczęcie świadczenia usługi przez *Operatora* do czasu odstąpienia od *Umowy*.
3. *Rejestracja* w *Serwisie* może być dokonana wyłącznie przez osobę fizyczną.
4. *Rejestracja* nie jest dostępna dla osób poniżej trzynastego roku życia ani dla *Użytkowników* zawieszonych lub usuniętych z *Serwisu* przez *Operatora*.
5. Każdy użytkownik może posiadać tylko jeden *Login* w *Serwisie* (tak więc zabroniona jest ponowna rejestracja tego samego *Użytkownika* dopóki nie usunie on z *Serwisu* już istniejącego *Konta Użytkownika* - patrz .
6. Zabroniona jest ponowna *Rejestracja* tego samego *Użytkownika* w trakcie obowiązywania *Umowy* (choć oczywiście możliwa jest ponowna *Rejestracja* po wcześniejszym zakończeniu *Umowy*).

## §5 Prawa i obowiązki Użytkownika

1. *Użytkownik* jest zobowiązany do:
    a. Korzystania z *Serwisu* w sposób niezakłócający funkcjonowania *Serwisu*.
    b. Korzystania z *Serwisu* w sposób nienaruszający jakichkolwiek przepisów prawa obowiązującego na terytorium Rzeczypospolitej Polskiej oraz postanowień niniejszego Regulaminu.
    c. Powstrzymać się od udostępniania swojej *Loginu* i hasła, jakimkolwiek osobom trzecim.
    d. Informować *Operatora* o wszelkich nieprawidłowościach w działaniu *Serwisu*.
2. *Użytkownik* ma prawo do:
    a. Niezakłóconego dostęp do *Serwisu* z zastrzeżeniem postanowień §6 ust. 2 lit. a) oraz §8 niniejszego Regulaminu.
    b. Usunięcia swojego *Konta Użytkownika*. Usuwając *Konto Użytkownika* *Użytkownik* rozwiązuje niniejszą umowę (patrz §11) i rezygnuje z korzystania z jakichkolwiek usług w ramach *Serwisu*.

## §6 Prawa i obowiązki Operatora

1. *Operator* jest zobowiązany do:
    a. Zapewnienia niezakłóconego dostęp do *Serwisu* z zastrzeżeniem postanowień §6 ust. 2 lit. a) oraz §8 Regulaminu.
    b. Usuwania wszelkich nieprawidłowości w działaniu *Serwisu* zgłoszonych przez *Użytkowników*.
2. *Operator* ma prawo do:
    a. Tymczasowego zawieszenie działania *Serwisu* w celu jej konserwacji lub modyfikacji.
    b. Wysyłania na adresy e-mail *Użytkowników* wiadomości zawierające informacje techniczne związane z funkcjonowaniem *Serwisu*.
    c. Zablokowania dostępu do *Serwisu* *Użytwkownikom*, którzy nie przestrzegają postanowień niniejszego Regulaminu.

## §7 Odpowiedzialność Operatora

1. *Operator* nie ponosi odpowiedzialności za jakiekolwiek działania *Użytkownika* podjęte na podstawie wyników *Konkursów* uzyskanych w *Serwisie*.
2. *Operator* nie ponosi odpowiedzialności za skutki finansowe działalności *Użytkowników* oparte na wynikach *Konkursów* uzyskanych w *Serwisie*.
3. *Operator* nie ponosi odpowiedzialności za problemy techniczne lub ograniczenia techniczne spowodowane przez sprzęt komputerowy *Użytkownika*, z którego korzysta w celu uzyskania dostępu do *Serwisu*.
4. *Operator* nie ponosi odpowiedzialności za naruszenie praw osób trzecich oraz szkody wyrządzone osobom trzecim w wyniku działalności prowadzonej przez *Użytkownika* przy wykorzystaniu *Serwisu*.
5. *Operator* nie ponosi odpowiedzialności za naruszenie praw osób trzecich lub szkody wyrządzone osobom trzecim wynikające z naruszenia autorskich praw majątkowych lub praw związanych z własnością przemysłową, których dopuścili się *Użytkownicy*.
6. *Operator* nie ponosi odpowiedzialności za treści zamieszczane przez *Użytkowników* w ramach *Serwisu*, w tym za treść *Zadań*.

## §8 Siła wyższa

*Operator* nie ponosi odpowiedzialności za szkody poniesione przez *Użytkowników* w wyniku zaistnienia Siły Wyższej, w tym zdarzeń, których nie można było przewidzieć lub których skutkom nie można było zapobiec.

## §9 Prawa własności intelektualnej

1. Dodając *Zadanie* do *Serwisu* *Administrator Konkursów* oświadcza, że jest jego autorem lub działa z upoważnienia autora *Zadania*.
2. Dodając *Zadanie* do *Serwisu* *Administrator Konkursów* oświadcza, że nie narusza on żadnych praw (w szczególności autorskich praw majątkowych) osób trzecich.
3. Dodając *Zadanie* do *Serwisu* *Administrator Konkursów* udziela *Operatorowi*:
    a. bezterminowej, bezpłatnej i nieograniczonej terytorialnie licencji na publikację treści *Zadania* w ramach *Serwisu*,
    b. korzystanie z *Zadania* w innych usługach świadczonych przez *Operatora*,
    c. modyfikację treści *Zadania* przez *Operatora*.

## §10 Ochrona danych osobowych i polityka prywatności

Informacje o ochronie danych osobowych i polityce prywatności zawiera [Polityka Prywatności](/docs/polityka_prywatnosci).

## §11 Odstąpienie od umowy

1. *Użytkownik* może w każdej chwili odstąpić od niniejszej *Umowy*.
2. Rozwiązanie umowy następuje w momencie usunięcia przez *Użytkownika* konta z *Serwisu*.
3. W celu usunięcia konta z *Serwisu* *Użytkownik* powinien zalogować się do *Serwisu*, a następnie z menu rozwijalnego w prawym górnym rogu wybrać opcję *Usuń konto*.
4. W wypadku chęci ponownego skorzystania z *Serwisu*, niezbędna jest ponowna *Rejestracja*.

## §12 Rozstrzyganie sporów

1. W przypadku sporu w związku ze świadczeniem usługi przez *Operatora* na rzecz *Użytkownika*, strony zobowiązują się w pierwszej kolejności dołożyć wszelkich starań w celu wynegocjowania rozwiązania polubownego. *Użytkownik* i *Operator* zobowiązują się negocjować w dobrej wierze.
2. Jeżeli w terminie 30 dni od rozpoczęcia tych negocjacji *Użytkownik* i *Operator* nie dojdą do polubownego porozumienia, spór zostanie skierowany do sądu powszechnego właściwego dla pozwanego.

## §13 Dane kontaktowe Operatora

* email: kontakt@informatykanastart.org.pl 
* adres: ul. Staszica 22, 05--820 Piastów

## §14 Postanowienia końcowe

1. Niniejszy regulamin wchodzi w życie z dniem 1 stycznia 2020 r.
2. *Operator* ma prawo do jednostronnej zmiany niniejszego Regulaminu. Wszelkie zmiany niniejszego Regulaminu wchodzą w życie 7 dni po ich opublikowaniu w *Serwisie*. *Użytkownicy* zostaną poinformowani o zmianach za pośrednictwem poczty elektronicznej.
3. W sprawach nieuregulowanych w niniejszym Regulaminie stosuje się przepisy Ustawy o Świadczeniu Usług Drogą Elektroniczną, Ustawy o Ochronie Danych Osobowych, Ustawy o Prawach Konsumenta, Kodeksu Cywilnego oraz wszelkich powszechnie obowiązujących przepisów dotyczących świadczenia usługi i działania *Serwisu*.

